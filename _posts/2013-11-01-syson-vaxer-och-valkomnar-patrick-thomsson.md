---
author: soroush
comments: false
date: 2013-11-01 11:57:53+00:00
layout: post
slug: syson-vaxer-och-valkomnar-patrick-thomsson
title: Syson växer och välkomnar Patrick Thomsson!
wordpress_id: 3599
featured_image: wp_import/patrick_ljus.jpg
---



Syson växer och välkomnar Patrick Thomsson! Patrick har mångårig erfarenhet som konsult inom systemutveckling och kommer närmast från Looklet där han har varit med och format framtidens modeindustri.



Vi ställde tre snabba frågor:



**1) Vilken är din favoritroll?**

Jag gillar roller där jag får vara med och påverka i alla led. Jag har mest hållit på med utveckling av webbapplikationer i Java men gillar inte att låsa in mig i ett fack som antingen backend- eller frontendutvecklare. Jag tycker också att ett team jobbar som bäst då det inte finns några tydliga gränser som säger vad man ska jobba med och inte, utan alla kan vara med och designa och implementera en feature från topp till botten. Helst jobbar jag agilt, gärna med parprogrammering och testdriven utveckling.



**2) Bästa lunchen i Stockholm?**

Jag är ju en sucker för asiatisk mat. Hade jag fått välja lunch åt mina kollegor hade vi nog käkat indiskt så gott som varje dag i veckan. Jag bangar alltså inte på ett besök på till exempel Shanti eller Garam Masala. Thai är också gott men det allra bästa är nog egentligen koreanskt på Arirang på Luntmakargatan. Det var alldeles för längesen jag var där, känner jag nu.



**3) Hårdrock eller techno?**

Techno är ju något som jag inte ens skulle utsätta mina värsta fiender för. Jag är ett stort fan av hårdrock och har spelat en del själv. Jag gillar min metal snabb, hård och elak. Gärna norsk.




[![patrick_ljus]({{ site.baseurl }}/images/wp_import/patrick_ljus.jpg)]({{ site.baseurl }}/images/wp_import/patrick_ljus.jpg)




Patrick börjar den 1a Januari. Välkommen!



