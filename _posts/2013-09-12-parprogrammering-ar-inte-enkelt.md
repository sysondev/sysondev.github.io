---
author: soroush
comments: true
date: 2013-09-12 08:21:16+00:00
layout: post
slug: parprogrammering-ar-inte-enkelt
title: Parprogrammering är inte enkelt
wordpress_id: 3466
---

Parprogrammering är ett redskap för förbättrad effektivitet i utvecklingsteam. När man talar om effektivitetshöjande processer nämns ofta parprogrammering tillsammans med ”Testdriven utveckling”, ”Continuous integration” och ”Krossfunktionella team”, som det har skrivits ett otal böcker om. Men parprogrammering finns det fortfarande relativt få tips om i litteraturen. Och trots att de som förespråkar parprogrammeringen är många, är dess utövare ganska få. Varför är det så?






#### Gå in med rätt inställning




Samma team som kämpar i månader, eller kanske till och med år, med att få en ”Continuous integration” – miljö att fungera väl, skulle troligtvis lägga ned sina försök med parprogrammering efter bara några veckor. Jag tror det beror på att ”Continuous integration” uppfattas som något  _utmanande och avancerat,__ _något som när det är väl implementerat kan göra att ett utvecklingsteam känner _stolthet _över sin prestation. Parprogrammering däremot uppfattas som något trivialt – det är ju bara att sätta sig ned två och två och börja koda!



Min poäng är inte att parprogrammering är viktigare än någon annan process, inte heller vill jag säga att det passar för alla, bara att synsättet på processen är att det är något som ska ge resultat automagiskt, utan större ansträngning.



Men för att parprogrammering ska fungera så måste **människor fungera tillsammans, **man måste vara **fokuserad**,** **och det kan krävas att man **sväljer sin stolthet.
**



****Parprogrammering är **inte enkelt, **och insikten om detta är oerhört viktig om man vill lyckas införa det.


###  





#### Tips för att lyckas




Ingen kan säga exakt vad som fungerar för ett visst team, utan det handlar om att försöka, utvärdera, och försöka igen.

Efter flitigt parprogrammerande på ett antal företag har jag märkt att vissa hinder och irritationsmoment uppkommit på nästan varje arbetsplats, men de går att övervinnas. Här är min lista på tips för att lyckas med parprogrammering:





	
  1. **Tvinga aldrig någon**. Det kanske låter som en självklarhet men det är värt att påpeka. Tror man inte på parprogrammering blir det en självuppfyllande profetia.

	
  2. **Sitt bekvämt**. Justera skrivbordet och stolarna så att båda har möjlighet att ta över tangentbord och mus snabbt. Om de är svårt att åstadkomma det med stora kontorsstolar, byt ut kontorsstolarna till vanliga, smalare stolar. Ett vanligt tecken på att detta misslyckats är att föraren sitter aktiv, framåtlutad, och navigatorn sitter tillbakalutad tillsynes med semestern i tankarna. 

	
  3. **Byt förare ofta.** Helst vid tidsbestämda intervaller, exempelvis var 25:e minut. För det här ändamålet lämpar sig [pomodoro-tekniken ](http://en.wikipedia.org/wiki/Pomodoro_Technique)perfekt. Om någon är obekväm — _jag är inte så bra på det här_ — med en del av uppgiften, är det **extra viktigt** att den personen sitter vid tangentbordet. Att byta förare ofta leder till att båda känner sig aktiva i uppgiften.

	
  4. **Ta många korta pauser.** Lämpligen vid varje förarbyte. Fem minuter att läsa mailboxen, hämta en ny kopp kaffe etc. Schemalagda, korta pauser leder till att tiden då man faktiskt programmerar blir distraktionsfri.

	
  5. **Parprogrammera inte hela dagen.** Parprogrammering är **mycket jobbigare **än att programmera ensam. Man håller sig konstant aktiv på ett helt annat sätt, genom att resonera kring lösningar, förklara och förstå. En bra grundregel är att om någon i paret känner sig trött så bryter man direkt.**
**

	
  6. **Kommentera aldrig enkla mistag på direkten**. Föraren kommer snabbt att inse att det stavas misstag och rätta det själv.

	
  7. **Berätta aldrig för föraren vilken kod han ska skriva.** Att ha någon som sitter och dikterar — _skriv var items = output.data, sen for item in items ....._ — är otroligt påfrestande. Istället bör ni resonera kring lösningen med varandra, och om navigatorn inte kan få fram sin mening med ord så är det bättre att han säger "Jag vet inte riktigt hur jag ska förklara det, kan jag visa vad jag menar?".

	
  8. **Var tålmodiga mot varandra.** Att parprogrammera kan göra att man känner sig blottad som person. Man blir stressad av tanken på att göra fel, och det leder ofta till att man börjar göra motsatsen till vad parprogrammeringen står för - man börjar cowboyhacka i godtycklig riktning. Om du som navigator märker att föraren är stressad är det din skyldighet att agera lugnande — _" Ta det lugnt, vi behöver inte skynda, ska vi fundera lite över hur vi ska gå framåt ?"_. Detta blir ofta särskilt tydligt när en senior utvecklare paras ihop med en mer junior, och då är det viktigt för den seniora utvecklaren att komma ihåg att parprogrammering är till för att stärka **hela** teamets kunskaper och effektivitet.




[![glada_parprogrammerare]({{ site.baseurl }}/images/wp_import/parprogrammering3-e1379079017991.png)]({{ site.baseurl }}/images/wp_import/parprogrammering3-e1379079017991.png)

/Soroush


